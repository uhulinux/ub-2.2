Ez a csomag felelős az összes többi UHU csomag telepítése avagy eltávolítása
után elvégzendő teendőkért. Minden UHU csomag egy, ebben a csomagban
található szkriptet hív meg &"postinst", &"prerm" illetve &"postrm"
szkriptként, amely egységesen végzi el az alábbi teendőket:

- könyvtárak tulajdonosának, csoportjának és hozzáférési módjának beállítása,
- felhasználó illetve csoport létrehozása vagy törlése,
- a csomag saját egyéni &{postinst,prerm,postrm}-custom szkriptjének futtatása,
- az egyéb csomagok által kívánt lépések (például &ldconfig, &install-info).

A csomag tartalmazza továbbá az &uhu-stat programot is, amely az UHU által
használt szintaxisban adja vissza vagy állítja be a megadott fájlok
metaadatait.
